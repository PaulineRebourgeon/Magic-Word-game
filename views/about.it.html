<p>Magic word fa parte del progetto  <i>Innovalangues </i>sostenuto dall’Università Stendhal di Grenoble, Francia.  <i>Innovalangues</i> è l’unico progetto con obiettivi linguistici vincitore del concorso IDEFI (Iniziative d’eccellenza per formazioni innovative) e verrà sviluppato dal 2012 al 2018. Questa prima versione di Magic Word è stata progettata e sviluppata da due studentesse di Linguistica della Laurea Magistrale in Industrie Linguistiche, Pauline Rebourgeon e Christine Lutian nell’ambito del loro progetto di fine studi. Ideato in primo luogo per apprendenti di Inglese e Italiano, il progetto <i> Innovalangues</i> spera di poter adattare Magic Word anche alle altre lingue. </p>

<p>Magic word è un gioco di ricerca di parole concepito come supporto per apprendenti di lingua straniera.  È un gioco “serio”che si ispira al classico gioco con parole, Boggle®, nel quale i giocatori hanno tre minuti per cercare delle parole in una griglia composta da lettere. Gli obiettivi proposti sono i seguenti : sostenere in modo profondo la comprensione della lingua target e migliorare la competenza linguistica, sia lessicale che morfologica; fornire un spazio per l’interazione tra membri, sia apprendenti di lingua straniera sia madrelingua; facilitare l’apprendimento linguistico attraverso il divertimento e la competizione.</p>

<p>Il gioco funziona in due modalità, da <i>solo</i> o <i>  uno contro l’altro.</i>.  Nella modalità da  <i>soli</i> i giocatori possono giocare tutti i round che desiderano, mentre nella modalità <i> uno contro l’altro,</i>  i giocatori si sfidano e giocano tre round. Alla fine di un round, per incrementare l’esperienza di apprendimento, i giocatori possono visualizzare le definizioni di tutte le parole possibili nella griglia e i suggerimenti per le parole che hanno selezionato che non sono state trovate nel dizionario. I giocatori possono scegliere di rivedere in seguito le parole aggiungendole al loro dizionario personale, la Wordbox. Per incoraggiare l’acquisizione del vocabolario, una parola della Wordbox di un giocatore è selezionata in modo casuale per comparire sulla pagina iniziale del giocatore per un’ulteriore revisione.</p>
  
